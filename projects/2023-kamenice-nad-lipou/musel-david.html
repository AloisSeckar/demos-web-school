<!DOCTYPE html>
<html>
<head>
<title>Lukáš Kril</title>
</head>
<body>

<h1>David Musel</h1>
<p><mark>Lukáš Kril</mark></p>
<a href=https://necyklopedie.org/wiki/Luk%C3%A1%C5%A1_Kril> Lukáš Kril</a>
<p>Otázkou, která vyvolává největší vášně a kontroverze, je Lukášovo narození. Není totiž zcela jisté, zda k němu vůbec někdy doopravdy došlo. Převážná většina vědecké obce se dnes nicméně shoduje, že se Lukáš Kril nenarodil, nýbrž vyskytl. Vznikl v podstatě z ničeho. Gameři by také možná řekli, že se Lukáš Kril naspawnoval. Jedná se pravděpodobně o vedlejší produkt fyzikální anomálie, nejspíše deformace časoprostoru. Mohli bychom to přirovnat k jakési "lidské" obdobě velkého třesku. Tato teorie nicméně zdaleka neuspokojuje všechny, a tak považujeme za správné uvést zde ještě další teze (více či méně vědecké):</p>

<p><mark>Kultivace plísně</mark></p>
<p>Někteří molekulární biologové zastávají myšlenku, že Lukáš Kril byl ve skutečnosti vypěstován složitým procesem kultivace špíny za nehtem prostřednictvím speciálně upraveného inkubátoru.

<p><mark>Poslední žijící pračlověk</mark></p>
<p>Vlastní teorii razí také archeologové a evoluční biologové. Ti si totiž zahrávají s myšlenkou, že Kril by mohl být posledním žijícím zástupcem člověka kromaňonského, či přinejmenším jeho vzdáleným příbuzným. Jde samozřejmě o teorii senzační a fantaskní, existuje však umírněnější tábor, který tvrdí, že by se nutně nemuselo jednat o pračlověka, ale například o utajeného potomka zvláštního tvora, který ve 20. století obýval Maroko a byl označován jménem Azzo Bassou.</p>

<p><mark>Uprchlý subjekt</mark></p>
<p>Kril se mimo jiné dostal i do popředí zájmu všech ufologů, konspirátorů a záhadologů po celém světě. Mnozí ho prohlašují za mimozemskou entitu a za živoucí důkaz setkání třetího druhu. Někteří dokonce zacházejí tak daleko, že Krila označují za subjekt uprchlý z nechvalně známé tajné základny Area 51. Kril se údajně rozhodl ukrýt v Liberci, aby zde našel útočiště před agenty CIA, kteří mu jsou neustále na stopě.</p>

<p><mark>Podvod století</mark></p>
<p>Laická veřejnost převážně považuje Krila za jeden z dalších projektů českého influencera a nenapravitelného šprýmaře Kazmy. Podle některých se jedná dokonce o velmi povedenou realistickou audiovizuální projekci. Nájemníci bytového domu v České ulici v Liberci však hovoří jinak.</p>

<p><mark>Pokusy na zvířatech</mark></p>
<p>Zcela odlišný pohled na věc zastávají ekologičtí aktivisté. Ti Krila považují za výsledek nekalých pokusů na šimpanzech a za produkt přísně utajovaného vládního projektu genetického inženýrství, který měl za úkol zajistit levnou a efektivní pracovní sílu do uranových dolů v Kazachstánu. Ke smůle vědců však vznikla entita, která by se raději šla "vibourat", než aby vzala do ruky lopatu.</p>

<p><mark>Vzpoura strojů</mark></p>
<p>Někteří znalci z oboru robotiky a kybernetiky považují Krila za nedokonale zhotoveného androida či kyborga (čemuž by nasvědčovala Lukášova překvapivá síla, která mu dovolila vysadit dveře z pantů jediným úderem své paže). Podle jejich slov se jedná o robota s velmi netradičním řešením systému napájení, který funguje na bázi spalování levného alkoholu a vstřebávání párna. V branži se dokonce uchytilo posměšné označení "párný golem". Přestože se tomuto androidu daří relativně dobře simulovat lidskou podobu, potýká se s drastickým selháním hlasového a logického modulu.</p>

<p><mark>Teorie o samozplození</mark></p>
<p>Najdou se i lidé, kteří Lukiho existenci odůvodňují velmi lapidárně - a to sice tak, že se zkrátka a dobře zplodil sám. Neptejte se nás, jak je to možné. Lukáš dovede všechno. Nezapomínejme, že Kril je koneckonců Blek Džeus.</p>
<img src=https://images.uncyclomedia.co/necyklopedie/cs/f/f4/Luki_p%C5%99em%C3%BD%C5%A1l%C3%AD.jpg>

</body>
</html>