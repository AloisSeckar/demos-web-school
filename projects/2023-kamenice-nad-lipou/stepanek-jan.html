<!DOCTYPE html>
<html>
<head>
<title>Jawa</title>
</head>
<body>

<h1>Jawa</h1>
<p><b><u>Jawa pionýr.</u></b></p>
<img src="https://upload.wikimedia.org/wikipedia/commons/thumb/8/86/Jawa_50_550_DSCF0484.JPG/1280px-Jawa_50_550_DSCF0484.JPG
" alt="Fichtl" widht="300" height="200">

<p>Jawa Pionýr (hovorově pincek, fichtl, fechtl,) je motocykl, který se v Československu v Považské Bystrici na Slovensku vyráběl od padesátých let do osmdesátých let 20. století.</p>
Pohonnou jednotkou starších modelů byl 49,8 cm³ motor, později 49,9 cm³.
<p> Pionýr je souhrnné označení pro několik typů tohoto motocyklu. V Československu byl hlavně oblíbený díky své nízké ceně. Byl i exportován skoro do celého světa včetně USA i dalších západních zemí. Exportní typy, které nebyly na domácím trhu k dostání, měly menší rozdíly.</p>

<p><u><b>Modely</b></p></u>
<p>550 Prvním a zároveň nejstarším typem je 550 „pařez“. Vyznačuje se jedním malým sedadlem a úzkým podsedadlovým plechem připomínajícím tvarem pařez.</p>
<p>555 Další typ, který má také jedno sedadlo, ale má mnohem širší podsedadlový plech s plechovým nosičem. U těchto dvou typů (550 a 555) se první převodový stupeň řadil dolů.</p>
<p>05 Následoval typ 05, který měl jinou karoserii, byl vlastním dílem Považských Strojíren. Hlavní změna byla také dvoumístná sedačka, se zadními stupačky a výkon zvýšen z 2,2k na 3k.</p> 
<p>05 Sport V roce 1965 se dostal na trh "sportovnější" model 05, který neměl velké tzv. „revmaplechy“ (kapotáže), měl terénní pneumatiky a menší změny. Neměl nahradit 05.
20 Od roku 1967 byl vyráběn další typ. Jeho velkou inovací byl rekonstruovaná převodovka, vypínání spojky a motor; zvýšen výkon z 3k na 3,5k. Spolu s 21 Sport nahradili 05 a 05 Sport.</p>
<p>21 Sport Byl inovovaný model, určený hlavně pro mladší hlavně sportovně založené. Měl stejné pérování jako Jawa 05 a patrně změněnou konstrukci.Měl široká řídítka opatřená rychlopalem.</p>
<p>23 Lidem i obchodně nazývaný Mustang. Měl úplně změněnou karoserii, tudíž vypadal jako silniční motorka, na rozdíl od svých "skútrových" předchůdců. Jinak motor a skoro všechny součástky zůstaly stejné.</p>
<p><u><b>Historie</b></p></u>
<p>Na základě vládního usnesení ČSSR z roku 1953 byly závody Jawa v Praze pověřeny vývojem jednoduchého dopravního prostředku přístupného nejširším vrstvám lidí. Považské strojírny byly pověřeny jeho výrobou. V červenci 1955 se tak do výroby dostal očekávaný malý motocykl Jawa 550, který se vyráběl do roku 1958. Další typ 555 byl již vyvinut za spolupráce Jawy na Slovensku. V roce 1962 byla v Považských strojírnách zahájena sériová výroba nového motocyklu Jawa 05. První představení veřejnosti proběhlo na čtvrtém mezinárodním veletrhu v Brně. V roce 1965 k základnímu provedení přibyla varianta Jawa 05 Sport. Typ Jawa 05 prodělal zvýšení výkonu motoru a byl přeznačen na Jawa 20 a 21 Sport. Vyráběn byl 14 let.[5] Dohromady bylo vyrobeno kolem jednoho milionu kusů. Výroba těchto dvou typů byla ukončena v roce 1980. Ve snaze rozšířit nabídku a přiblížit vzhled Pionýra větším motocyklům vznikl v roce 1968 typ Jawa 23 Mustang. Ten se odlišoval hlavně svým designem. Výroba tohoto typu byla ukončena v roce 1982, v Považské Bystrici se již malé motocykly dále nevyráběly. Továrna přešla na výrobu mopedů Babetta, které se vyráběly zpočátku souběžně od roku 1973.</p>

</body>
</html>